Vlada je predlagala, da DZ predloge zakona o preprečevanju zamud pri plačilih, novele zakona o promociji kmetijskih in živilskih proizvodov, novele zakona o stvarnem premoženju države in samoupravnih lokalnih skupnosti, novele zakona o splošnem upravnem postopku ter novele zakona o gospodarskih družbah obravnava po nujnem postopku.

Pozitivna Slovenija in SD sta bili proti.
Ker vodje poslanskih skupin razprave o tem niso končali, bodo sejo nadaljevali po koncu današnjega rednega zasedanja DZ.

Vlada želi s temi zakoni poenostaviti postopke in omogočiti zagon gospodarske rasti, je povzel generalni sekretar vlade Božo Predalič.

Medtem je vodja poslanske skupine SDS Jože Tanko ocenil, da "bolj kot je nujno, bolj so določeni proti".

Pri predlogu zakona o preprečevanju zamud pri plačilih gre za vnovičen poskus za izboljšanje plačilne discipline, saj je lani spomladi sprejeti zakon ni zmanjšal, je spomnil Predalič.

Predlog novele zakona o stvarnem premoženju države in samoupravnih lokalnih skupnosti predvideva več ukrepov, ki pomenijo spodbude za gospodarstvo.
Z njo namerava ustaviti aktivnosti za ustanovitev javnega nepremičninskega sklada.
S predlogom novele zakona o splošnem upravnem postopku pa se izenačuje upravne in notarske overovitve, na Pošto Slovenije pa prenaša naloge s področja državne informatike.


Predlog novele zakona o gospodarskih družbah po Predaličevih navedbah odpravlja slabosti obstoječe zakonodaje, na katera opozarjajo posamezni deležniki.

Predlog odpravlja pomanjkljivosti v zvezi s členom, ki ureja nasprotje interesov, skrajšuje rok za izbris podjetnika, omogoča družbam plačilo Ajpesu po objavi letnega poročila, omogoča prenos podjetja podjetnika na njegove družinske člane ter nalaga dolžnost predlaganim članom nadzornega sveta ali upravnega odbora, da se na skupščini, ki odloča o njihovem imenovanju predstavijo.

Predsednik stranke Karl Erjavec je napovedal tudi razpravo o razmerah v Novi Ljubljanski banki (NLB) in Novi Kreditni banki Maribor (NKBM), pričakovati pa je tudi razpravo o pokojninah.

Erjavec je pretekli teden napovedal, da bodo na današnji seji izvršnega odbora govorili predvsem o tem, da vlada ne more dobiti podatkov, kakšna posojila sta dajali NLB in NKBM.

Izvršni odbor DeSUS bo sicer na seji med drugim razpravljal o tem, komu nameniti podporo na predsedniških volitvah, in tudi o izvajanju koalicijske pogodbe po šestih mesecih dela vlade.

V koaliciji se še vedno niso polegli očitki zaradi odpiranja ideoloških tem.
Odpiranje teh tem je, svarijo v DeSUS-u, v nasprotju s koalicijsko pogodbo.

Tudi o pokojninah.

Pričakovati je, da bodo člani odbora načeli še razpravo glede znižanja pokojnin.
Po Erjavčevih besedah je treba zaščititi vse tiste pokojnine, ki so zaslužene na podlagi preteklega dela in vplačanih prispevkov, zato bodo te ukrepe pregledali in predlagali spremembe.

Danes bo sicer pred vlado tudi protestni shod sindikata upokojencev proti varčevalnim ukrepom, ki so po njihovem mnenju prizadeli velik del upokojencev.

Izvršni odbor bo razpravljal tudi o državnem premoženjskem holdingu.
Vlada predlog zakona o tem še pripravlja, medtem ko je opozicijska Pozitivna Slovenija v četrtek v parlamentarno proceduro vložila svoj predlog zakona.

V DeSUS-u menijo, da bi morala biti Kapitalska družba, če bo del holdinga, poseben steber, ki bo zagotavljal sredstva za pokojninsko blagajno.
Erjavec se zavzema za to, da bi se ves dobiček holdinga, potem ko bodo banke sanirane, stekal v pokojninsko blagajno.
To bo predlagal tudi izvršnemu odboru.